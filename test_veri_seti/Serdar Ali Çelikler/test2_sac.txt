Bir futbolcu için ulaşılabilecek en büyük seviye Barcelona ve Real Madrid'de oynamaktır. Bu iki dev, 'moda'dan;
 'dönemsellik'ten, 'trend'lerden bağımsız olarak her zaman en 'büyük'lerdir. Arda Güler, daha 18 yaşına yeni girmişken
 bu iki kulübün ikisinden de teklif almış bir futbolcu. Her iki kulüpten de istenmek çok ama çok az futbolcuya nasip olmuş bir ayrıcalıktır.
 Buna 18 yaşında ulaşmak ise çok daha az oyuncuya..
Şimdi Arda Güler bu iki kulüpten teklif almış. Benfica - Sevilla - Dortmund ve Ajax da kendisini istiyor. Bu 4 kulüp de son derece köklü, büyük kulüpler olsa da nihayetinde Real ve Barca gibi kulüpler öncesi atlama tahtası olarak görülür. Zaten ileride 'atlamak istediğin kulüpler' bugünden seni istemişken Arda'nın hala neyi beklediğini anlayamıyorum. Her iki kulüp de (Barca-Real) "şimdi anlaşalım ama 1 yıl sonra gel" diyor. Bu süreçte ya Fenerbahçe'de kal ya da İspanya'da bir takıma kiralayalım" diyorlar. Bu bir risk midir? Elbette riskler barındırıyor. Sakatlık, kötü performans v.s olabilir. Lakin benzer bir örnek Brezilyalı Cedric ve 16 yaşındaki bu yıldız, Real'e katılmadan evvel 2 yıl daha Brezilya'da oynamaya devam edecek.

• Zaten Real ve Barca'nın istediği biriyseniz, bir süre sonra o takımlara gitmek için başka alternatiflere bakıyorsanız eğer; "2 transfer yapalım. Önce Benfica sonra Real'e gidelim. 2 kez menajerlik komisyonu alırız" diye düşünülmüş olabilir.

• "Şimdi gidemiyorsam ve 1 yıl oynadığım takımda sakatlanırsam ne olacak?" diye düşünülmüş olabilir..

Evet, bu riskler vardır. Ama Real ve Barca kolay kolay 'hayır' denebilecek takımlar da değiller ve onlar istiyorsa riskler de göze alınır.