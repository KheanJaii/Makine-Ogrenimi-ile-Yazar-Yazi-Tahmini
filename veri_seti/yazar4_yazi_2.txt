YETENEKLİ Bay Ripley" tanımlanması zihnimde yerleşmiş kalmış.

Muhteşem roman ve o romandan yapılan güzelim film sayesinde.

Ve artık zihnime bir de "Yeteneksiz Bayan Seçil Erzan" yerleşmiş durumda.

Seçil Erzan için "Dünyanın en başarısız, en beceriksiz, en plansız, en programsız dolandırıcısı" diye yazmıştım.

Hatta şöyle demiştim:

"A planı yok. B planı yok. C planı yok. D planı yok. Hatta yumuşak G planı bile yok."

Musa Kesler'in dünkü Hürriyet'te yer alan haberinden anlıyoruz ki...

Durum tam olarak böyleymiş.

Musa'nın haberine göre...

Bir avukat, cezaevine gidip Seçil Erzan'la görüşmüş ve Erzan'a şu can alıcı soruyu sormuş:

"Tıkanacağı belli olan bu süreci neden devam ettirdin Hanımefendi"

strong class'read-more-detail'Haberin Devamı
Seçil Erzan'ın bu can alıcı soruya verdiği cevap şöyle:

"Anı kurtarmaya çalışıyordum. O kadar kendimi kaybetmiştim ki açığı kapatmaya çalışıyordum. Çarkı döndürmeye devam ettim. İlk para aldıklarım da sürekli sıkıştırıyor, para alıyordu. Para yetiştirmeye çalıştım. Plan yapacak vaktim ve enerjim yoktu. Eğer bir planım olsaydı Arda Turan'dan aldığım son parayla kaçardım, kimse de beni bulamazdı. Hep sarmalın içindeydim."

Bunlar, yeteneksiz bir dolandırıcının itirafları.

Her cümlesi "Ben dünyanın en beceriksiz dolandırıcısıyım" diye haykırıyor.

Ama durun bir dakika!

Peki ya Seçil Erzan...

Dolandırdığı paraların önemli bir bölümünü
Çorlu'daki bir araziye gömmüşse İsviçre'deki bir hesaba aktarmışsa

Bulgaristan'a falan kaçırmışsa

İşte o zaman yandı gülüm keten helva!

İşte o zaman dünyanın en aldatılmış gazetecisi olarak kendimi ağzım
açık havaya bakarken
yakalarım.