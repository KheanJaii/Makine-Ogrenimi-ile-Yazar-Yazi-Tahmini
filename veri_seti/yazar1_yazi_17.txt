Ne mi!

Birkaç gündür sosyal medya bir haberle çalkalanıyor.

El Cezire televizyonuna dayanılarak sosyal medyaya yansıyan haberlerde Libya’da cezaevinde bulunan ve silah kaçakçılığı ve yasa dışı örgüt kurma suçlamalarıyla 20 yıla kadar varan hapis cezaları almış olan 4 Hamas yöneticisinin Türkiye’nin girişimleri ile serbest bırakıldığı ve Türkiye Cumhuriyeti Devleti’ne ait özel bir uçak ile Türkiye’ye getirildiği iddiası her tarafta.

Hatta yabancı bazı Arap hesaplarında “Batının müttefiki ve İsrail’in dostu Türk liderden ilginç hamle” olarak bu bilgi paylaşılıyor.

Bu bilgi eğer doğru ise korkunç bir gelişmedir.

O zaman İsrail istihbarat teşkilatı Şin Bet’in neden “Türkiye, Katar ve Lübnan’da çok sayıda Hamas militanı var ve onları oralardan operasyonla alacağız” açıklaması yaptığını anlamak mümkün.

Bakalım Dezenformasyonla Mücadele Merkezi bu iddiaya ne yanıt verecek!

Ya da verecek mi!