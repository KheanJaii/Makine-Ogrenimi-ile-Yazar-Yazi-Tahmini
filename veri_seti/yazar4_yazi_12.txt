PİJAMA: Ev fotoğrafları paylaşımlarında giyilen pijamalara özel bir dikkat. Pijamaların deseninde kırmızı kalpler bulunuyorsa bir fenomen olayıyla karşı karşıya olabilirsiniz. Çünkü fenomenlerin resmi üniforması gibidir bu kırmızı kalpli pijamalar.

- RANGE: Parayı bulan bir fenomenin parayı bastırıp ilk satın aldığı şey Range Rover marka araçtır. Mercedes'e eskiden müteahhit arabası denirdi. Artık Range Rover'a fenomen arabası deniyor. Bunun direksiyonunda poz vermeye bayılıyor ablalarımız.

- YESMAR: "Yesmar Yesmar" diye oynak bir şarkı var. Bu şarkı ne zaman devreye girse "yine bir fenomen geliyor" diye dikkat kesilirim. Fenomenlerin milli marşı olmuş durumda bu şarkı. Yesmar'sız fenomen düşünülemez.

- UMRE: Şık arabalar, pahalı sofralar, imrendiren eğlenceler, hava atmaya yönelik lüks seyahatler... Bunlar tamamsa bir eksik kalmıştır: Umre pozu. Fenomen maceralarının olmazsa olmazıdır umre pozu.

- ALTIN: Fenomenlerin en sevdiği renk altın sarısıdır. Bir videoda ya da bir fotoğrafta altın sarısı bas bas bağırıyorsa o video ya da o fotoğraf fenomene aittir. Sadece renk mi Altının kendisi de bu sevdaya dahildir.

strong class'read-more-detail'Haberin Devamı
- EVLİLİK: Fenomen olgusu, bir karı koca olgusu olarak ortaya çıkmıştır. Bir çift olayıdır bu. Fenomen paylaşımları, mutlu evliliklerin anlatıldığı birer kamu spotu gibidir. Bir yerde birbirlerini delice seviyor gibi yapan karı kocalar varsa orada mutlaka bir fenomen vakası vardır.

- HAVADA YEMEK: Dubai'de aşırı turistik ve aşırı anlamsız bir olay var: Teleferik benzeri bir kabine biniyorsun, gökyüzüne doğru çıkıyorsun ve orada yemek yiyorsun. Manasız, görgüsüz bir zevk. Bir fenomen, "Dinner in the sky" denilen bu deneyimi yaşamadıysa henüz fenomen olamamış demektir.

GAZZE'NİN KALBİNE KAÇ KERE GİRİLİR

Özellikle İsrail makamlarının kendi kamuoylarını gazlamak için yaptıkları paylaşımlara dikkat!

İsrail makamları, sürekli "Gazze'nin kalbine girdik" diye fotoğraflar ve görüntüler paylaşıyor.

Bunları doğru kabul edersek İsrail'in şu ana kadar üç yüz seksen sekiz kere Gazze'nin kalbine girmiş olması gerekiyor.

Oysa İsrail, aradan şunca zaman geçmesine rağmen hâlâ Gazze'nin çeperlerinde.



strong class'read-more-detail'Haberin Devamı
O GÜN GELDİĞİNDE

Depremi unutuyoruz, unutturuyoruz. Halbuki asla unutmamalıyız. Dönüşüm çok önemli. Binaların depreme dayanaklı olması çok önemli. Bunlar, esas yapılması gereken işler.

Ama bir de o gün geldiğinde yapılacaklar var.

Sultanbeyli Belediyesi, işte o gün için çok önemli bir hazırlık yapmış.

Büyük, çok büyük alana bir merkez kurmuş.

Merkezde eğitim için dershaneler, erzak depoları, revirler, konaklama alanları yer alıyor.

Binlerce metrekarelik kapalı alandan oluşan bu devasa merkezde modern teknolojinin imkânlarıyla ilçe sakinlerine ve gençlere eğitimler verilecek.

Sultanbeyli Belediye Başkanı Hüseyin Keskin'i bu özgün çalışma için kutluyorum.

strong class'read-more-detail'Haberin Devamı
Hüseyin Keskin

Ve buradan bütün belediyelerimize çağrıda bulunuyorum:

Lütfen hiçbir komplekse kapılmadan yarın Sultanbeyli'de açılışı yapılacak bu devasa merkezi inceleyin ve kendi ilçelerinizde de benzer çalışmalar yapın. Böylece o gün geldiğinde ne yapacağımızı bilemez hale gelmeyiz.

6 Şubat'ta meydana gelen Kahramanmaraş merkezli depremlerde 50 bini aşkın insanımız hayatını kaybetmişti.Sultanbeyli Belediyesi'nin beklenen İstanbul depremine hazırlık için oluşturduğu merkez.Merkezde eğitim için oluşturulan dershanelerden erzak deposuna kadar birçok alan bulunuyor.

AK PARTİ GECİKİYOR

İstanbul'da Ekrem İmamoğlu aday.

Ankara'da Mansur Yavaş aday.

Bu iki isim şimdiden çalışmalara başlamış durumda.

strong class'read-more-detail'Haberin Devamı
Peki ya AK Parti'nin adayları

İstanbul'da da Ankara'da da aday henüz belli değil.

Kulisler kaynıyor, aday adaylarından söz ediliyor, anketler yayınlanıyor falan ama henüz adayla ilgili bir işaret yok.

Oysa "Büyük Kongre'den sonra ilk işimiz bu olacak" deniyordu.

"Erken kalkan erken yol alır" derler.

"En iyi, iyinin düşmanıdır" derler.

AK Parti'nin bu iki sözü dikkate almasında sayısız fayda var.

CNN YAZARINDAN 23 TÜRK LEZZETİ

CNN Travel yazarı Lisa Morrow, Türk mutfağının çok zengin ve lezzetli olduğunu söyleyerek 23 maddelik bir liste yapmış. İşte o liste...

1- PİYAZ

Bir numaraya almış piyazı yazar. Ama dikkat! Antalya piyazı. Bu açıdan takdire şayan.