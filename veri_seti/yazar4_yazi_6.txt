İKİ olay var Türkiye'nin gündeminde:

- BİR: Fenomenler vakası...

-İKİ: Seçil Erzan olayı...

Bu iki olayla ilgili olarak yargı, yaklaşımını fiili olarak ortaya koymaya başlamış durumda.

Fenomenler vakasına yönelik ilk adım Dilan Polat ve çevresine yönelik operasyonla başladı. Dalgalar halinde yeni gelişmeler yaşanıyor.

Seçil Erzan olayıyla ilgili olarak soruşturma tüm hızıyla sürüyor. Soruşturmanın nerelere kadar uzanacağı merak ediliyor.

Devletin fiili olarak yaklaşımı belli.

Peki Cumhurbaşkanı Erdoğan, bu konuyla ilgili olarak ne düşünüyor

İşte bu sorunun cevabı, ilk kez ortaya çıktı.

Erdoğan'ın Dubai uçağında konuyla ilgili sorulan soruya verdiği cevaptan anladığımız şudur:

Cumhurbaşkanı Erdoğan...

strong class'read-more-detail'Haberin Devamı
- Her iki olayı da yakından takip ediyor.

- Her iki olayla ilgili "nereye kadar giderse gitsin" yaklaşımında.

- Her iki olaya da en küçük bir anlayış göstermiyor.

- Her iki olayla ilgili yetkili mercilere "Ne gerekiyorsa yapılmalı" diyor.

- Her iki olayın da yargıda hızla neticelenmesini istiyor.

Dubai uçağında Erdoğan'ın fenomenler ve illegal fon olayıyla ilgili yaptığı açıklamalar... Konuyla ilgili bir yaklaşım istikameti çizmesi açısından çok önemliydi.

ERDOĞAN'IN UÇAKTAKİ ÜÇ ÖNEMLİ MESAJI

MESAJ BİR

KİMSEYE AYRIMCILIK YOK

CUMHURBAŞKANI Erdoğan'ın soruya cevap verirken söylediği ilk cümle şuydu:

"Türkiye hukuk devletidir, kim hukuksuzluk yaparsa cezasını çeker."

Hükümet karşıtı çevrelerde "Soruşturmalarda bazı ünlülere bazı ayrıcalıklar tanınabilir" tarzı yaklaşımlar ve bu yaklaşımların neden olduğu soru işaretleri var.

Bunları görüyoruz, biliyoruz.

Cumhurbaşkanı Erdoğan'ın, "Kim hukuksuzluk yaparsa cezasını çeker" diyerek en temel ilkeyi anımsatmasının nedeni o iddialar ve yaklaşımlar.

Erdoğan'ın "Türkiye bir hukuk devletidir, kim hukuksuzluk yaparsa cezasını çeker" demesi, o iddia ve yaklaşımlara karşı net bir yanıt olarak kayıtlara geçti.

MESAJ İKİ

DOLANDIRICILARA DİKKAT

strong class'read-more-detail'Haberin Devamı
ERDOĞAN, bazı tanımlamalar da yaptı:

- Mesela Seçil Erzan'ın yaptığını yapanlara, yani kısa sürede yüksek kâr vaadinde bulunanlara "Dolandırıcı" dedi.

- Mesela Seçil Erzan'ın çevresinde gelişen faaliyetle ilgili olarak bir isimlendirme yaparak "İllegal fon faaliyetleri" nitelemesinde bulundu.

Ardından da vatandaşları uyardı:

"Bunlara kanmayın. Bunlara karşı dikkatli olun".