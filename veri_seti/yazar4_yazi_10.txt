"YÜKSELEN değerler" vardı 90'larda.

- Refahın ancak demokrasiyle mümkün olabileceği düşünülüyordu.

- Sınırların ortadan kalkacağına inanılıyordu.

- Kültürel çeşitlilik övülüyor da övülüyordu.

- Farklılıkları koruyarak bir arada yaşama vurgusu yapılıyordu.

- Ağzını her açan önce insan hakları, özgürlükler diyordu.

En son Arjantin ve Hollanda seçimleri gösterdi ki...

Artık yükselen değerler yok, "yükselen değersizlikler" var.

- Artık yabancılardan nefret etmek milli spor.

- Artık içe kapanmak, sınırlara duvar örmek süper moda.

- Artık ırkçılık, farklılıklara tahammülsüzlük, şarlatanlık geçer akçe.

- Artık sokaklarda şu üç temel duygu var: Öfke, nefret, tahammülsüzlük.

- Artık en eğitimli halklar bile "defol" diyor, başka bir şey demiyor.

Vallahi ben 90'ları özledim.

NE YANİ TEK SUÇLU PİRO'M MU OLDU ŞİMDİ

strong class'read-more-detail'Haberin Devamı
BİRİNCİ turun hemen ardından Kemal Kılıçdaroğlu, panikle Ümit Özdağ'la bir anlaşma yapmıştı.

O zaman hiç kimse, ses etmemişti bu anlaşmaya.

Çünkü az da olsa ikinci turun kazanılması umudu vardı.

Hatta HDP bile fazla mırın kırın etmeden Kemal Kılıçdaroğlu'na desteği sürdürme kararı almıştı.

Dün Ümit Özdağ, Kemal Kılıçdaroğlu ile yaptığı gizli protokolü açıklayınca...

Sanki ilk kez böyle bir şeyi öğreniyorlarmış gibi "Vay vay vay! Neler dönmüş yahu" havasına giren herkes Kemal Kılıçdaroğlu'na vurdukça vurdu.

Olan bitenin kısa özeti şudur:

Yüklüyorlar bütün suçu Piro'ma.

Ve kendilerini temize çıkarıyorlar.

KENDİMİ YAKALADIM

HERKES Arda Turan'ın 13.9 milyon doları Seçil isimli bankacıya elden teslim etmesi olayını konuşuyor.

Geçen gün kendimi 13.9 milyon doların banknot halinde kaç bavula sığabileceğinin hesabını yaparken yakaladım.

Ardından "Ben ne yapıyorum böyle abi" diyerek silkinip kendime gelmeye çalıştım.

EKONOMİST TUHAFLIĞI

strong class'read-more-detail'Haberin Devamı
FAİZ indiriliyor.

Ekonomistler bağırıyor:

Böyle olmaz. Bu yol yol değil.

Faiz yükseltiliyor.

Ekonomistler yine bağırıyor:

Böyle olmaz. Bu yol yol değil.

Bu ekonomistler aslında ne istiyorlar acaba

ÇIĞLIK 7'Yİ ASLA İZLEMEYECEĞİM

FİLİSTİN'e sahip çıkan Melissa Barrera'yı Çığlık 7'nin kadrosundan çıkardılar.

Bu durumu protesto eden Jenna Ortega da filmden çekildi.

Bu serinin tiryakisi olarak elimden gelen tek şeyi yapacağım:

Çığlık 7'yi izlemeyeceğim ve "izleme izlettirme" kampanyası yapacağım.