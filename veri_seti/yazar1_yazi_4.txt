Türkiye’de bugün ev sahipleri ile kiracılar arasında bir sorun olduğu aşikar.

Özellikle de taraflardan biri veya ikisi birden kötü niyetli ise.

Bunu iktidar kanadı da sıklıkla dile getiriyor.

Bu yüzden de Ana Muhalefet Partisi, TBMM’ye bir önerge sunuyor ve ‘Kiracı ev sahibi sorunlarını TBMM olarak araştıralım” diyor.

Ne oluyor dersiniz!

Önerge AKP-MHP oyları ile reddediliyor.

Tıpkı “Sosyal medya fenomenleri araştırılsın”, “Kara para araştırılsın” gibi ülke açısından yararlı tüm araştırma önergelerinin reddedildiği gibi.

Yemin ederim hayatımda böyle bir saçmalık görmedim.

Muhalefetin getirdiği en doğru, en makul, en yerinde ve kamu yararına, halk yararına öneri bile iktidar ortamları tarafından reddediliyor.

Bunun iyi niyetle, devlet yönetimi ile falan alakası olamaz.

Bu düpedüz saçmalık, çok açık bir kötü niyettir.

Muhtemelen yarın CHP “Tayyip Erdoğan ebedi Cumhurbaşkanımız olsun” önerisi getirse bile bu öneri iktidar ortakları tarafından okunmadan reddedilecektir.