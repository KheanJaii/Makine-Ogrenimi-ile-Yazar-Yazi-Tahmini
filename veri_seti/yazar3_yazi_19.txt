Milyonlarca üniversite mezunu işsizimiz var.Öğrenim gördüğü alanda değil de bulduğu işte çalışanlarla birlikte bu sayının 10 milyonu geçtiği söyleniyor."Okuduğuma bin pişmanım" diyenlerin sayısı da bir o kadar fazla.Böylesi bir tabloya bakarak, üniversite başvurularının dibe vurması beklenir ama tam aksi bir durum söz konusu oldu ve 3.5 milyon başvuruyla tüm zamanların rekoru kırıldı.Şaşırtıcı gelişmeler bu kadarla da kalmadı. Yarım milyondan fazla aday başvurduğu halde sınava girmedi!En çarpıcı olanı ise yüzlerce soru içerisinde sadece ve sadece yarım neti olanın üniversiteye girebileceği yeni sınav düzeninde 100 binden fazla aday sıfır çekti!Peki, böylesi bir ortamda neden hâlâ 'İlle de üniversite' diyoruz.Üniversite diploması, olduğunda bir işe yaramasa da olmadığında tüm kapıların yüzünüze kapanmasına neden olabiliyor.Ailelerin ve gençlerin sınavlar için bu kadar ter dökmesi biraz da bu yüzden ama yakın bir gelecekte, pek çok gelişmiş ülkede olduğu gibi bizde de diplomanın yerini yetkinlik alacaktır.Yani kaç diplomanız olduğuna değil, hangi konuda ne kadar donanımlı olduğunuza ve hangi işi en iyi şekilde yaptığınıza bakılacak ve ona göre işe alınıp, alınmayacağınıza karar verilecek.Avrupa ve Amerika'da, uzun vadeli kariyer planı yapmıyor ve bir an önce hayata atılmak istiyorsanız, sizin için doğru adres üniversite değil meslek liseleri ya da meslek yüksekokullarıdır.Ara insan gücü bizim içinde çok önemli.12 yıllık temel eğitimle, çıraklık ve kalfalığı adeta yok ettik, tüm öğrencileri üniversiteye yönelttik.Bu yüzden 10 milyon üniversite diplomalı gencimiz olmasına karşın alanında yetkin ara insan gücü yok gibi!Sanayiden tarıma, turizmden inşaat sektörüne hemen alanda, bu konuda çok büyük sıkıntılar yaşanıyor.Üniversite diplomalı gençler, bu ara işler için uzun kuyruklar oluştursalar da donanım ve tecrübeleri olmadığı için ya kabul görmüyorlar ya da diplomalarının çok altındaki işlere razı oluyorlar. Bu da onları moral olarak çökertmeye yetiyor da artıyor.