Üniversiteli olmak her gencin en büyük hayali.

Üniversitede çocuğu okuyor olmak da aileler için mutlulukların en büyüğü.

Gelin bu öğretim yılında el birliğiyle memnuniyet oralarını en yüksek noktalara çıkartalım.

Neden mi

Anaokulundan üniversiteye 30 milyona yakın öğrencimiz var ve eğer onlar huzursuzsa aileleri de huzursuzdur. Onlar mutlu olduğunda ise hepimiz mutlu oluruz da ondan!..

Yeni öğretim yılı, öğrenci, öğretim elemanı, aileler, diğer paydaşlar ve ülkemize hayırlı olsun

Hazır olmak

Üniversiteye olan talebin artması sevindirici bir durum.

strong class'read-more-detail'Haberin Devamı
En büyük zenginliğin iyi yetişmiş insan gücü olduğu günümüzde, bu süreci iyi yönetebilirsek, geleceğimiz tahminlerimizin çok daha üzerinde parlak olabilir.

İşte bu noktada, "süreci doğru yönetme" adına hepimize büyük görevler düşüyor.

Olayın sadece seçme ve yerleştirme yani sınav boyutuyla ilgileniyor, barınmadan ulaşıma, yemekten bursa, kaliteden liyakate, yetkinlikten istihdama hemen her şeyi göz ardı ediyoruz.

İyi bir fakülteye girmek için günde 500 test çözen çocuklarımız belki hayallerine kavuşuyor ama hayattan kopuyorlar. Karşılığını alamadıklarında ise derin hayal kırıklıkları yaşıyorlar.

Daha iyiye ulaşmak için gelin hep birlikte sesli düşünelim.

Beklentiler ile sunulanlar, birbiriyle ne kadar örtüşüyor, öğrencilerin ne kadarı mutlu, ne kadarı geleceğe güvenle bakıyor..

Önce yükseköğrenimdeki tabloya bir göz atalım:

Bu yıl üniversiteli olmak için yola çıkan 3.5 milyon adaydan bir milyona yakını sevindi, 2.5 milyonu ise bu hayalini sonraki yıllara öteledi.

Üniversitelerimizde halen 4 milyona yakını açık ve uzaktan eğitimde olmak uzere 10 milyona yakın öğrencimiz var.

Diplomalı işsiz ya da öğrenim gördüğü alan dışında çalışan üniversite mezunu sayımızın da 10 milyon civarında olduğu söyleniyor.

Barınma konusunda dün olduğu gibi bugün de sıkıntı söz konusu. Öğrencilerden sadece bir bölümü üniversite yurtlarından yararlanabiliyor.

Harç kredisi ve burslar konusunda sorun yok gibi ama bursların öğrencilere yettiğini, mezunların harç kredilerini ödeyecek is? ve maaşa sahip olduklarını söylemek abartılı olur.

strong class'read-more-detail'Haberin Devamı
MEB'in deprem bölgelerinde örgün eğitime geçme konusundaki kararlılığını YOK de göstermelidir.

"Kâr amacı gütmeyen vakıf üniversiteleri" kavramı kâğıt üzerinde kaldı. Vakıf üniversitelerindeki öğrenim ve yaşam giderleri için adeta servet gerekiyor!

Üniversitelerimizdeki yabancı öğrenci sayısı hızla artıyor ama pek çoğunun amacının yükseköğrenim görmekten çok ülkemizi diğer ülkelere geçişte atlama taşı olarak kullanma ya da is? bulma yönünde olduğu iddia ediliyor ve bu durum mutlaka mercek altına alınmalı.

2023 için ilk 100'e en az üç üniversite sokma hayalimiz vardı, ilk 500'e seviniyoruz!

Kapıda 3.5 milyon aday varken, puan barajı bile sıfırlanmışken 100 bine yakın bos? kalırsa hiç şaşırmamak gerekir.

Yükseköğretime erişebilirlik konusunda müthiş bir yol katettik. Üniversitesi olmayan ilimiz hatta ilçemiz yok gibi. Kalite, yetkinlik, Ar-Ge ve liyakat konusunda hâlâ kat edeceğimiz çok yol var.

Daha onlarca tespit yapabiliriz. Yapılmalı da...

strong class'read-more-detail'Haberin Devamı
Çözüm üretiliyor mu

YOK, bir gecede giriş puanlarını sıfırlarken, kontenjanları şişirirken, bir gün olsun ilgili kurumların görüşünü, desteğini, çekincelerini dikkate aldı mı