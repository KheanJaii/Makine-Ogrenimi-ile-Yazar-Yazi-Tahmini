Parayı sonradan bulan herkes...

- Etrafa Euro saçabilir.

- Şımarıkça konuşmalar yapabilir.

- Sonradan görmeliğin destanını yazabilir.

- Pahalı arabalarla ucuz şovlar yapabilir.

- Ne oldum delisi olabilir.

Bunların hiçbiri suç değildir.

Bunlar ancak ayıplamanın ya da yadırgamanın konusu olabilir.

Ancak görgüsüzlüğün suçla ilgili arayışları tahrik etmek gibi bir özelliği vardır.

- Şımarıklıklar, kaçınılmaz olarak herkese "Bunlar parayı nereden buldu acaba" sorusunu sordurtur.

-Ucuz şovlar, gazetecilerin "Bunlar ne kadar vergi verdi acaba" araştırmaları yapmalarına yol açar.

- Pervasızlıklar, paranın kaynağıyla ilgili kuşkular doğurur ve MASAK gibi kurumları harekete geçirir.

Bir cüretkâr gösterişçi, parayı tertemiz yollardan bulmuşsa...

Bu araştırmalar vız gelir tırıs gider. Soruşturmaların hepsinden tertemiz çıkar. Ve "Engin bana yeni şımarıklıklar al" diyerek milleti çıldırtmaya devam eder.

strong class'read-more-detail'Haberin Devamı
Ama eğer cüretkâr gösterişçi, parayı tartışmalı yollardan bulmuşsa...

Mal varlığına el konulur. Yurtdışına çıkışı yasaklanır. Ve en sonunda da kelepçelenip gözaltına alınır.

-

Dilan Polat olayında görgüsüzlük ve suç arasındaki ilişki, işte tam da böyle işledi.

Dilan Polat ve tayfası, parayı tertemiz yollardan bulmuşlar gibi alabildiğine pervasız, alabildiğine cüretkâr bir görgüsüzlük örneği sergilediler.

Kazandıkları parayı vakar ve olgunluk içinde harcamasını bilemediler.

-

Belki bu da doğal bir sonuçtu.

Çünkü biz öyle biliriz ki...

Parayı tertemiz yollardan bulan kişiler, genellikle bu denli cüretkâr bir görgüsüzlük bataklığına saplanmazlar.



HAVA DÖNDÜ

Hürriyet ve CNN Türk Washington Temsilcisi Yunus Paksoy, dünkü Hürriyet'te "Amerika Çelişkiler Devleti" başlığıyla bir haber analiz yayınladı.

Son dönemin parlayan gazetecileri arasında tartışmasız yer alan Yunus'un analizine göre, İsrail'e tam destek veren ABD'li yetkililer, çelişkili açıklamalar yapıyorlar.

strong class'read-more-detail'Haberin Devamı
Bir ABD yetkilisi "Vur İsrail vur" havasındayken başka bir ABD yetkilisi "Biraz dikkatli olsan iyi olur İsrail" havasında.

Son 10 gündür ABD basınında da hava değişti.

ABD'li gazeteciler, ABD'li yetkililere şu türden zor sorular sormaya başladılar:

- İyi ama çocuk ölümleri ne olacak

- İyi ama siviller daha ne kadar ölecek

- İyi ama Ukrayna'da çocuklar ölmesin diye kendinizi paralamıyor muydunuz

ABD'li yetkililerin çelişkili açıklamalar yapması... ABD basınının zor sorular sormaya başlaması... Brezilya Devlet Başkanı Lula'nın haykırışı... İskoçya Başbakanı'nın çıkışı... Batı başkentlerinde on binlerin katıldığı yürüyüşler... ABD Senatosu'nda temsili kanlı ellerle yapılan etkileyici protesto...

strong class'read-more-detail'Haberin Devamı
Bütün bunlar, havanın dönmeye başladığının göstergeleri.

Hamas'ın 7 Ekim saldırısında moral üstünlük kesinlikle İsrail'deydi. Aradan geçen süre içinde İsrail, hiçbir ahlaki sınır tanımayarak olayı öyle bir noktaya taşıdı ki...