Hollanda Başbakanı Mark Rutte, çok moda olan özür dileme siyasetiyle beşer tarihindeki bu büyük sömürgecilik günahını geçiştireceklerini zannediyor. Hatta başka taraflara akıl verme ve saldırma hakkını da ediniyorlar. Çoğu zaman yönelttikleri eleştiriler yakın geçmişin kötülüklerini yaymak ve gölgelemek şeklinde ortaya çıkıyor. Bunu doğru bulmuyoruz.ŞU sıra Hollanda Başbakanı Mark Rutte'nin memleketinin kölecilik geçmişi için eski Hollanda sömürgelerinden resmen özür dilemesi haber oldu. Açıkçası bütün bunların içinde etkili gözlemci bana göre CNN'de program yapan habercimiz Serdar Korucu; hem Türkçesi ve hem de anladığım kadarıyla Felemenkçesi çok iyi. Prof. Remco Raben gibi ilgili tarihçileri konuşturuyor ve muhalif yerli liderleri dinliyor.İKİYÜZLÜ HAREKETBizim fikrimiz ise şu: Başbakan Mark Rutte, Almanya ve Hollanda kanadında çok moda olan özür dileme siyasetiyle beşer tarihindeki bu büyük günahı geçiştireceklerini zannediyor. Hatta böyle arınma ve konfesyon (günah çıkartma) ile yeniden doğmuş masum bir insan gibi başka taraflara akıl ve irfan verme ve saldırma hakkını da ediniyorlar. Çoğu zaman yönelttikleri eleştiriler yakın geçmişin kötülüklerini yaymak ve gölgelemek şeklinde ortaya çıkıyor. Bunu doğru bulmuyoruz.Bizim gibi dünya tarihinin bu olayları dışında kalan, tarihçiliğimizin ise hiç bulaşmadığı bu konular üzerinde konuşmamız şu anda imkânsız, eğitim görmemiz lazım. Bildiğim kadarıyla küçüklüğünden beri tanıdığım Aslıgül Berktay'ın Güney Amerika tarihçilik ve sosyolojisi dışında üçüncü dünyanın tarihine ciddiyetle eğilen Türk henüz çok az. Oysaki üçüncü dünyaya çıktık. Ticaret yapılıyor, siyasetlerine karışıyoruz, birtakım hayırsever insanlar da Afrika'da su kuyusu açmak gibi yardım faaliyetlerine katılıyor, sınır tanımayan hekimlerimiz var. İyiliğimiz ve merakımızla bu dünyanın dışında kalamayız.Haberin DevamıSurinam ve özellikle Güney Amerika'da sömürgelerinde Hollanda yönetimi gaddardı. Sadece Britanya İmparatorluğu'nun sömürge tüccarlarına atfedilen Afrika'dan yeni kıtaya köle taşıma usulü Hollandalıların icadıdır. İspanyollar 15. asırda Güney Amerika'nın yerlilerini bedava madenlerde çalıştırıp telef ettiler. Bu yeni takım ise beter, bilhassa 18-19. asırlarda Hollandalıların Malayalılarda yaptığı gibi on binlerce yerliyi bir anda avlayıp evleri ve köyleriyle vedalaşmalarına bile fırsat bırakmadan meçhule gönderdiler.Haberin DevamıAYNI TAVRIN KALINTILARIİtirafların yavanlığı geçmişin dehşetini ifade edemez. Daha daha garibi aynı tavrın zamanımızdaki kalıntılarını tamamıyla sildiği söylenemez. Muhaliflerin, yani Rutte'yi eleştiren eski koloni münevverlerinin demeçlerini Serdar'ın röportajında yaptığı gibi daha çok takip etmeli, öğrenmeliyiz.MAKEDONYABU hafta, ayın 21'inde en kısa günü Makedonya'da geçirdik. Soğuk iklimin nispeten güneşli bir günüydü. Üsküp çarşısı canlılığını koruyor. Ünlü şapkacılar gibi bir iki sanat dalı hâlâ çalışıyor. Türk çayını içebildiğin, ev baklavasını yiyebildiğin kahvehaneler ziyaret ediliyor. Turist kalabalığının içinde Türkler yine çoğunlukta. Mağazalardaki konfeksiyon ise Türkiye'den geliyor. Bunları alanlar da dünyanın her yerinden gelen turistler, yerli halk ve Almanya'dan tatile gelen Almancı Makedonyalılar.Türkler 2 milyon nüfuslu Makedonya'da 85 bin kadar bir nüfusa sahip, bunu 100 binin üzerine çıkaranlar da var. Bilinçli bir grup olduğunu söylemeliyim. Daha hoşu Cumhuriyet nüfusunun yarıdan biraz fazlasına sahip (1 milyon üstü) Makedonlarla araları iyi; karşılıklı birbirlerini dinliyorlar. Makedonlar bazı kusurlarını düzeltiyor; eğitim bunların başında gelir.Haberin DevamıMareşal Tito'nun Yugoslavyası'nda Sırplı olmayan milletlere de gösterilen yakınlık Makedonya Türklerinin eğitim ve tiyatro gibi alanlarda önemli müesseseler kurmasını sağladı. Üsküp Türk-Arnavut Halklar Tiyatrosu'nun Türk branşı gibi. Halihazırda Türk tiyatrosu yeniden inşa ediliyor. Doğrusu eski dostum Seyfullah Bey'i hiç unutamıyorum. Şimdi de o grubun daha genç mensuplarına, ki hepsi benim yaşımda, rastladım.KÜLTÜREL BİRLİKMakedonya'da Türk öğrenciler var, Makedonyalı Türkler de Türkiye'de okuyorlar. Makedonya ile Türkiye'nin iyi ilişkileri kolay tahmin edileceği üzere kültürel azınlığımız olan Türk grubun üzerine yansıyor. Daha rahat çalışabiliyorlar, biz de antlaşmalara dayanan