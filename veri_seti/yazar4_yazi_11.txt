Rakel Dink, katledilen eşi Hrant Dink'in cenaze töreninde şöyle demişti:

"Yaşı kaç olursa olsun, 17 veya 27, katil kim olursa olsun, bir zamanlar bebek olduklarını biliyorum. Bir bebekten bir katil yaratan karanlığı sorgulamadan hiçbir şey yapılamaz kardeşlerim."

Rakel Dink, bu çok etkili sözlerle...

Katilin yaşının önemli olmadığını, asıl önemli olanın katili ortaya çıkaran ortam olduğunu söylüyordu.

Hrant Dink - Rakel Dink

Ancak geçen gün yaşanan tahliye olayı, katilin yaşının da ne kadar önemli olduğunu hepimize gösterdi.

Katil Ogün Samast, cinayeti işlediğinde 17 yaşındaydı.

Yani kanuna göre "çocuk" sayılıyordu ve hukuken çocukların yararlanabileceği her türlü haktan yararlanmaktaydı.

Şöyle bir bakalım:

Aynı davadan hükümlü olan Erhan Tuncel, kanuna göre çocuk sayılmadığı için 96 yıl hapis cezası almıştı.

strong class'read-more-detail'Haberin Devamı
Yine aynı davadan hükümlü olan Yasin Hayal, kanuna göre çocuk sayılmadığı için ağırlaştırılmış müebbet almıştı.

Fakat tetikçi katil Ogün Samast, kanuna göre çocuk sayıldığı için 16 yılla yırtmış oldu.

Ogün Samast

Şimdi gelelim Rakel Dink'in sözünü ettiği karanlığa.

Bu öyle alçak, öyle sinsi, öyle kurnaz, öyle hain, öyle çakal bir karanlıktır ki...

Eline silah tutuşturduğu katili, "17 yaşındasın aslanım. 15 yıl yatar çıkarsın. Hadi git öldür" diye teşvik etti.

Hepimizi öfkelendiren, çileden çıkaran, tahammül edemediğimiz tahliye olayı, Rakel Dink'in sözünü ettiği karanlığın yaptığı işte bu şerefsiz planın ürünüdür.

Fakat işin iyi halden tahliye noktasına gelince...

İşte orada söyleyecek söz bulamıyorum.

IRAK'TA KİMYASAL YALANI ŞİFA'DA HAMAS YALANI

Hatırlayalım:

"Burada kimyasal silah var" diyerek Irak'ın üzerine bombalar yağdırmışlardı.

Yeni yalan şu:

"Burada Hamas var" diyerek Şifa Hastanesi'nin üzerine bombalar yağdırdılar.

Irak'ta kimyasal silah bulamadılar. Şifa'da da Hamas'ı bulamadılar. Biri keşke "Bombalar ve yalanlar" diye bir film çekse.

strong class'read-more-detail'Haberin Devamı
BİRAZ ÖZGÜR ÖZEL BİRAZ MERAL AKŞENER

HENÜZ BİR LİDER KİŞİLİĞİ OLUŞTURABİLMİŞ DEĞİL

Henüz yolun çok başında. Bir lider karakteri ve kişiliği oluşturabilmiş değil. Alametifarikası yok.

Ama enteresan denemeler yapıyor.

Proaktif takılıyor mesela. Hızlı aksiyon alıyor mesela. Etkileşime fazlasıyla açık mesela.

Buralardan nereye varabilir

Belirsiz.

Siyasi ağırlık sahibi olması gerekiyor.

Ama bu da çalışarak olacak iş değil.

PARTİSİNİ BİR ARADA TUTAMAYACAK GALİBA

Parti içine yönelik çok sert şeyler söylüyor. Ama kime ne söylediği belirsiz.

Bu durum dedikodu kazanının fokur fokur kaynamasına yol açıyor.

Siyaset konuşulan her mahfilde İYİ Parti dedikodusu yapılıyor.

strong class'read-more-detail'Haberin Devamı
Akçeli dedikodular, janjanlı dedikodular falan.

Deve dişi gibi isimler, partiyi terk ediyorlar.

Buradan ne çıkacak Arınma mı Dağılma mı