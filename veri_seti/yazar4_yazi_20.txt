İstanbul'da bir dükkanın camına "Yahudiler Giremez" yazmışlar.

Gazze'de yaşanan vahşete yönelik verilebilecek en yanlış tepki.

Yanlışlığın ötesinde yapılan resmen ırkçılık.

Nefret suçu işleniyor alenen.

Bu vahşete şiddetle itiraz eden Yahudiler var.

Üstelik itirazlarının bedelini ödemeyi de göze alıyorlar.

Onlar da mı giremeyecek bu dükkana

İsrail'de yapılan kamuoyu araştırmalarında halkın yarısı kara harekâtına karşı çıkıyor.

Bunun bir anlamı yok mu

Bombaları yağdıran İsrail devleti.

Tepkinin büyüğü ona gösterilir.

İsrail'e bu cüreti ABD veriyor...

İtirazın en anlamlı adresi orasıdır.

Koca Avrupa "ateşkes" bile diyemiyor...

Tavır oraya konulur.

Kaç kere söyledik:

Bu bir din savaşı değil.

Bunun Yahudilikle, Müslümanlıkla, Hristiyanlıkla bir ilgisi yok.

strong class'read-more-detail'Haberin Devamı
Bu bir insanlık savaşı.

Taraflar da belli:

Bir tarafta sivillerin, çocukların öldürülmesinden yana olanlar var, öbür tarafta ise sivillerin, çocukların öldürülmesine karşı çıkanlar var.

Dükkân kapısına bir şeyler yazmak ve olup bitene tepki göstermek isteyenler için sayısız alternatif var.

İşte onlardan birkaçı:

- Çocukların öldürülmesini destekleyenler giremez.

- Ateşkes diyemeyenler giremez.

- İsrailli çocuk ile Gazzeli çocuk arasında ayrım yapan giremez.

- Sivil katliamlarına ses etmeyenler giremez.

- Çatışmayı körükleyenler giremez.
YÜZÜNCÜ YIL SERGİLERİ
MAZİ'DEN ATİ'YE

Cumhuriyetimizin yüzüncü yılı nedeniyle İletişim Başkanlığı'nın düzenlediği sergilerin en önemlisi Taksim Meydanı'nda düzenleniyor.

"Mazi'den Ati'ye Türkiye Yüzyılı" adı verilen sergi, teknolojik ve interaktif. Su perdesi, su şovu ve robotlar, bütünleşik bir tasarımda kurgulanmış.

ERDOĞAN SERGİSİ

İletişim Başkanlığı'nın hazırladığı bir videodan esinlenerek hazırlanmış bu sergi.

Erdoğan'ın hayalleri ve bu hayallerin gerçekleşme biçimi canlandırılıyormuş bu özel sergide.

strong class'read-more-detail'Haberin Devamı
Animasyonlar, info-grafik tasarımlar ve geçmişten günümüze karşılaştırmaların da yer aldığı bu sergi, Üsküdar Meydanı'nda görülebilir.
ÜÇ ŞEHİR ÜÇ MEYDAN

İletişim Başkanlığı, bir de Cumhuriyet temalı bir iletişim mecrası oluşturmuş. Anıtsal görünümlü monolith, şehirlerin odak noktalarına yerleştiriliyor.

İstanbul'da Bakırköy Meydanı'nda, Ankara'da Kızılay Meydanı'nda ve İzmir'de Konak Meydanı'nda kurulan bu mecralar, gerçekten merak uyandırıcı.
YÜZYILIN ENSTALASYONU

İletişim Başkanlığı'nın Taksim Gezi Parkı için oluşturduğu devasa bir enstalasyon.

Çelik konstrüksiyon ve led görüntü alanın birleşmesinden oluşan bu eser, Türkiye Yüzyılı'nın tüm mesajları ve görselleri için kullanılacak.

strong class'read-more-detail'Haberin Devamı
Bu enstalasyon, 29 Ekim'de kutlamaların bir parçasına dönüşecek.
SON AKŞAM YEMEĞİ FİLMİNİ İZLEDİM
OSMANLI ile Cumhuriyet'i barıştırmak gibi bir gayesi var bu filmin.

Bu gayeye çok zarif biçimde ulaşmaya çalışıyor.

Bağırmadan, tartışmaya açmadan, mübalağalı bir teze yaslanmaya tenezzül etmeden, anlayışla yaklaşmayı teklif ederek.