 Yükselişte şımarırsan... Düşüşte oh çekenlerin çok olur.

- Yükselişte gösteriş yaparsan... Düşüşte âlem zalim olur.

- Yükselişte şarkı söylersen... Düşüşte herkes şarkını söyler.

- Yükselişte "enercii" dersen... Düşüşte enerjinle maytap geçerler.

- Yükselişte düşman çoğaltırsan... Düşüşte dost bulamazsın.

- Yükselişte hava basarsan... Düşüşte seyirci mutsuz son arzu eder.

- Yükselişte herkesle kavga edersen... Düşüşte daha da düşmen istenir.

- Yükselişte nasihat dinlemezsen... Düşüşte nasihat da kâr etmez.

MORAL YÜKSELTEN İKİ ŞEY

- BİR: Angelina Jolie'nin Filistin'e destek veren şahane açıklamaları.

strong class'read-more-detail'Haberin Devamı
- İKİ: Ali Yerlikaya'nın suç çetelerinin çökertildiğine dair paylaşımları.

CNN TÜRK'ÜN BAŞARISI

CNN Türk, Ekim ayında da tüm haber kanallarını geçerek birinci oldu.

Birincilik sadece ekim ayı için de geçerli değil. Çok uzun bir süredir zirvede CNN Türk.

Ben CNN Türk'te haftada iki gün Tarafsız Bölge yapıyorum. CNN Türk'ün açık ara birinci olmasına olan katkım, abartılacak bir katkı değil yani.

Asıl başarı...

Sahadan canlı yayınlarla gelişmeleri aktaran haberciler ve kameramanlarındır.

Asıl başarı...

Müthiş bir ekip dayanışmasıyla çalışan CNN Türk'ün tüm çalışanlarınındır.

İYİ PARTİ'DE NEBİ HATİPOĞLU DEPREMİ

Seçmiden hemen sonraydı. İYİ Parti'den Eskişehir Milletvekili seçilen Nebi Hatipoğlu, şöyle açıklamalar yapmıştı:

"CHP-İYİ Parti işbirliğinde kaybeden hep biz oluyoruz. Bence artık bu ortaklığa son verme zamanı geldi. Bence Eskişehir'de mesela AKP-MHP desteklenebilir. Sonuç tartışmasız galibiyet olacaktır ve Eskişehir için de hayırlısı budur."

strong class'read-more-detail'Haberin Devamı
Nebi Hatipoğlu, dün İYİ Parti'den ayrılma kararı aldı. İstifa ettiğini duyurdu.

Şimdi benim merak ettiğim şeyler şunlar:

Nebi Hatipoğlu hangi partiye geçecek Bu istifa Eskişehir'de yerel seçimi nasıl etkileyecek Hatipoğlu, istifa etmeden önce Eskişehir için "geniş sağ koalisyon" anlaşması yaptı mı

ATATÜRK'E BENZEYEN ADAMA PARA VERMEK

Atatürk'e benzeyen adam, TikTok adlı mecrada bir saatte 500 bin lira bağış toplamış.

Alıklık, herhangi bir ideolojinin, herhangi bir kesimin, herhangi bir anlayışın tekelinde değildir.

Her ideolojinin, her kesimin, her anlayışın alıkları olur.

Ama yine de Türk milletinin zeki olduğu konusundaki iyimserliğimizi koruyalım lütfen.

strong class'read-more-detail'Haberin Devamı