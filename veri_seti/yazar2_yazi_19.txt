Sevdiğim bir laf var: "Vasatın hakimiyeti münasebetsiz övgüyle başladı" diye.

Altay'ı iyi kaleci sanmak;

İrfan'ı yıldız futbolcu sanmak;

Emre Mor'u iyi futbolcu sanmak;

İsmail'i Valverde'ye benzetmek;

Serdar Dursun'a siuu çekmek falan...

Atla deve işler beklemiyor kimse. Basiti yapmaları yeter. Kaleci ile karşı karşıyasın, top Enner'e giderken 'dur' diyor İrfan ve onun ofsayt olup pozisyonu bitirmemesini istiyor. Top önünde sekerken sol dış ile Enner'e tiplese boş kaleye gol atacak takımı.. Ama eveleyip geveliyor yüzde yüz gol kaçıyor. 2'ye 1 pozisyonda, o 1 rakip de kaleci iken yanındaki arkadaşına tiplemek basit bir iştir, yapamıyorsun.

1 dakika sonra kalecin 3. sınıf kalecinin yemeyeceği golü yiyor.. 4 yıldır onlarca kez olduğu gibi. Basit olarak topu tutacaksın. Topu tutacaksın. Tutamıyorsan uzak köşeye çeleceksin. 2 basiti yapamıyorsun 1-0 öne geçecekken 1-0 geriye düşüyorsun.

Bıraktım, kalecin ve santraforun ayakkabı seçemiyor. Sonra rakip bir hata daha yapıyor ve 4'e 1 kalacakken Arao 3 net boş arkadaşının yerine saçma sapan bir yere topu atıyor; 'Valverde İsmail!' hücum faul yapıyor..

Basit işleri yapamayınca basit basit yeniliyorsun işte..

2. Devre de inatçı hocan da basitleri yapamıyor. Arda'yı 45'de almıyor mesela.

• Bu kaleci ile yarışamazsın, basit..

• Bir takımın en iyi futbolcusu, övülen ismi sağ beki olmaz, basit..

• Değil JJ, Guardiola istese Gustavo-Bruma-Lincoln-Samet alınmaz, basit..
Zajc yine şapkadan tavşan çıkarmasa maç iyice içinden çıkılmaz hale gelirdi. Beraberlik sonrası zaten 56 dakika oynamayan Mor ve İrfan çıktı, Arda ve Rossi girdi.

Skor 1-1 iken bir penaltısı güme gitti Fener'in. Bir golü iptal eden ki tartışılır da olsa bence dogruydu; bir de penaltıyı yedi. Ama belli ki G.Saray'ın Lale Orta'ya saldırısı işe yaramış. Bu tip saldırılarda sessiz kalırsan seni yerler bu ülkede, basit..

Yanal dönemindeki Göztepe maçından sonra, bu sezonki Ümraniye maçından sonra bu Abdülkadir Bitigen maça atandığında 'ne iş' diyemezsen doğrarlar, basit..

JJ tarafından fiziği yetersiz denen Arda 2 kişinin içinden çıkıp pozisyon üretti, Pedro basiti yapıp boş kaleye tipleyemedi.

Arda asisti kornerden de olsa yaptı. Duran top kalitesini de artırıyor bu genç yıldız.

Basit işleri yapacaksın. Arda - Zajc oynar. Emre Mor ancak sonradan girerse fayda sağlayabilir. Topu yanına verebilen adamlarla oynayacaksın. Arda da basit oynayacak. O da onu öğrenecek. Herkes işini, fazla değil gerektiği kadar basitlikte yaparsa bir kaç özel rakip dışında maçlar kazanılır. 55. dakikadan sonra bulunan kadro gibi..