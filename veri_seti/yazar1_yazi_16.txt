Zafer Partisi lideri Ümit Özdağ, İyi Parti’ye yönelik iş birliği teklifini peş peşe yineliyor.

Geçen hafta yaptığı ve oldukça “rencide edici” cümlelerle bezeli iş birliği teklifinden sonra, dün yine yeni bir teklif dile getirdi.

Anlaşılan o ki, Ümit Bey kurucu olduğu halde “Bu partide FETÖ”cüler var” diyerek terk ettiği partisinin FETÖ’cülerden temizlendiğine kanaat getirmiş, Buğra Kavuncu sonunda Ümit Özdağ’ı da ikna etmeyi başarmış.

Özdağ’ın ittifak önerisinde ilgimi çeken ise oy oranlarına yönelik öngörüsü oldu.

Zafer Partisi lideri iş birliği çağrısı yaparken İYİ Parti’nin oy oranını 7,5, kendi partisinin oy oranını ise 6,5 olarak telaffuz etti.

Ben bu oranları oldukça iyimser bulduğumu söylemeliyim.

Zafer Parti’nin oy oranını bilmiyorum ve gençler arasında giderek popüler hale geldiği dışında hiçbir fikrim yok.  

Ancak tüm bu olan bitenden sonra İYİ Parti’nin hâlâ 7,5 oy oranına sahip olduğunu ve en azından yerel seçimlerde bu oranda bir oy alabileceğini hiç ama hiç zannetmiyorum.

Ümit Özdağ’ın hesabının biraz fazla iyimser olduğunu, iyi bir politikacı ama kötü bir istatistikçi olduğunu zannediyorum.