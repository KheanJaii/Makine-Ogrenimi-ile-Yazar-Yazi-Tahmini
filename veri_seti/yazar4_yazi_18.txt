Coğrafyamızda olup bitenlere baktığımızda gördüklerimiz şunlar:

Zulüm Çözümsüzlüğe saplanıp kalma İşgaller Arkaik rejimler Yenilgiler Gözyaşı Kan Sokaklar ile yönetici sınıflar arasındaki uçurum Sürekli yerinde sayma Büyük güçlerin piyonu haline gelme Etkisizlik Evrensel değerlerden uzaklık Sistemsizlik Umutsuzluk Savaş Demokrasinin kıyısından bile geçmeme Eşit birey olgusundan habersizlik...

Bugün Türkiye, işte böyle bir coğrafyada pırıl pırıl parlamaktadır.

Tüm eksiklerine rağmen, daha gidecek çok yol olmasına rağmen, bütün şikâyetlerimize rağmen...

Bugün Türkiye, içinde bulunduğu coğrafyanın olumsuzluklar girdabının dışında kalmayı başarabiliyor.

strong class'read-more-detail'Haberin Devamı
Yüz yıl önce Atatürk, öyle sağlam bir temel atmış ki...

Yüz yıl sonra bugün...

Atılan o sağlam temel sayesinde içinde bulunduğumuz coğrafya, kaderimiz haline gelmedi, gelmiyor.

Atatürk'ün değerini anlamak için sadece işin bu yönüne odaklanmak bile yeterlidir.

BUGÜN TÜM TÜRKİYE ORTAK EYLEM YAPACAK
Dünyada eşi benzeri görülmemiş bir eylem yapılacak bugün Türkiye'de.

Büyük, küçük... Kadın, erkek... Sağcı, solcu... Seküler, dindar... Ege, İç Anadolu... Hepimiz birlik olup eylem koyacağız.

Parti tercihleri, yaşam tarzları birbirinden farklı milyonlar, aynı eylemi yapacak tüm yurt sathında.

Bayrak asacağız!

Evlerimize, işyerlerimize, fabrikalarımıza, tarlalarımıza, meydanlarımıza, parklarımıza, en merkezdeki gökdelenlerimize, en uzaktaki köy evlerimize...

Asacağız bayrakları.

Bir bayrak altında birleşmenin destanı yazılacak bugün.

Muazzam bir eylem olacak.
YÜZ YIL SONRA AHVALİMİZ
- Artık Cumhuriyet üzerinden didişmeyi büyük ölçüde azalttık. Ne mutlu!

- Artık Cumhuriyet'in müthiş kazanımlarını idrak edenlerimiz çoğunlukta. Ne güzel!

strong class'read-more-detail'Haberin Devamı
- Artık saltanat denilen olgudan milyonlarca kilometre uzaktayız. Ne şahane!

- Artık milletin hâkimiyeti fikrinde hepimiz birleştik. Ne iyi!

- Artık Cumhuriyet'i, tek bir yaşam biçimine indirgemiyoruz. Ne mutlu!