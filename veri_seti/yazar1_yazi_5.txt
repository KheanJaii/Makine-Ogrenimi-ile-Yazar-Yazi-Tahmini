İngiltere Premier Ligi, yeni bir yayın anlaşmasına imza attı.

3 yayıncı kuruluştan toplam 4 yılda 6,7 milyar poundluk bir para alacak.

Sky, TNT Sports ve BBC bu parayı toplam yılda toplam 215 maç için ödeyecek.

Bu anlaşma uyarınca ilk kez cumartesi öğlen 15:00 maçı dışındaki maçlar da yayınlanacak, aynı anda birden fazla maç yayını yapılarak izleyicilere maç seçebilme şansı tanınacak.

Bu anlaşma sonucunda İngiliz Premier League takımları yılda yaklaşık 2 milyar 100 milyon avroluk bir yerel yayın geliri elde edecekler.

Daha önce de yazmıştım, İngiltere Ligi’nde küme düşen bir takımın naklen yayın geliri, Türkiye Süper Ligi’nin toplam ederinden fazla.

Lig sonuncusu yaklaşık 150 milyon dolar para alırken, Türkiye’de ilgin toplamı 90 milyon dolar.

Ancak İngiltere Avrupa’nın diğer büyük ligleri ile de arayı açıyor.

Yayın gelirlerinde 2. sırayı alan Bundesliga’nın toplam yıllık yayın geliri 1,1 milyar avro.

İspanya ligi Laliga 990 milyon avro, İtalya Seri A 840 milyon avro, Fransa Ligue 1 ise 582 milyon avro.

“Artık 5 büyük ligi zorluyor” diyerek taraftarların kandırıldığı Türkiye Süper Ligi ise bu yıl 84 milyon avro yayın gelirini 20 takıma paylaştıracak.

Bu rezil tablonun tek sorumlusu elbette Türkiye Futbol Federasyonu değil.

Tüm kulüpler, kulüp yöneticileri, birbirinin gözünü oyan seviyesiz başkanlar ve tabii satılmış spor medyası.

Hep birlikte Türk futbolunu getirdiğiniz nokta bu.

Elinize sağlık.

Durmak yok yola devam.

Sövün birbirinize.