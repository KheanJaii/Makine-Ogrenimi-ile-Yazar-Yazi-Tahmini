Eğitim ve bilim, asırlar boyunca ama en çok da içinde bulunduğumuz yüzyılda en güçlü yönlendirici oldu.

Günümüzde üniversiteleriniz ne kadar güçlüyse, siz de ülke olarak hemen her alanda o kadar güçlüsünüz demektir.

Peki, üniversitelerin misyonu, vizyonu ne olmalı

Bu da ülkeden ülkeye değişiyor.

Bize çok komik gelen eylemler, bazı ülkeler ve üniversiteler için inanılmaz derecede ilginç ve önemli olabiliyor.

Dünya üniversitelerini gezerken böylesi pek çok örneğe şahit olmuştuk. Görünen o ki olmaya da devam edeceğiz

strong class'read-more-detail'Haberin Devamı
Sihir ve büyü bölümü

Dünya genelindeki ilginç bölümlere ve tez konularına yönelik bir araştırma yapılsa eminiz ki şaşırtıcı olduğu kadar çoğumuza çok "saçma" gelen ama düşündükçe neden olmasın dedirten birbirinden ilginç girişimler ortaya çıkacaktır.

İşte onlardan biri. Gelin önce Euronews'in haberine hep birlikte bir göz atalım:

"İngiltere'deki Exeter Üniversitesi, Eylül 2024'ten itibaren sihir ve büyü dalında yüksek lisans programı başlatacağını açıkladı.

Büyü ve Okült Bilim Yüksek Lisans Programı'nın, İngiltere'de büyü tarihi çalışmalarını geniş bir yelpazede farklı konularla birleştiren bir program olacağı belirtildi.

İngiltere'de ilk defa hazırlanan program kapsamında öğrencilerin, esrarengiz ve doğaüstü olayların tarihi ve toplum üzerindeki etkisi hakkında bilgi edinmeleri ve araştırma yapmaları amaçlanıyor.

Programda sunulacak dersler arasında Batı Edebiyatı ve Sanatında Ejderhalar, Orta Çağ'da Kadın Tasviri ve Halüsinojen Maddeler Felsefesi bulunuyor.

Tarih, edebiyat, felsefe, arkeoloji, sosyoloji, psikoloji, drama ve din alanlarında uzman akademisyenlerin yer alacağı programda büyünün dünya çapında oynadığı rol incelenecek.

Üniversitenin Arap ve İslam Çalışmaları Enstitüsü bünyesinde düzenlenecek olan program bitiminde öğrencilere metin tabanlı bir tez yazmak veya uygulamalı teknikler kullanarak bir tez tamamlamak arasında seçenek sunulacak.

Programı yöneten Prof. Dr. Emily Selove, son yıllarda büyü ve okültizme yönelik ilgide bir artış olduğunu belirtti.

Selove, programın Batı'da akılcılık ve bilim öne çıkarken, dünyanın geri kalanında büyü ve inançlarla hareket edildiğine dair varsayımın yeniden gözden geçirilmesine yardımcı olacağı görüşünü dile getirdi.

strong class'read-more-detail'Haberin Devamı
Programın günümüzde hararetle tartışılan konulardan uzak olmadığına da dikkat çeken Selove 'Sömürgesizleştirme, alternatif bilgi kuramlarının keşfi, feminizm ve ırkçılık karşıtlığı bu programın merkezinde yer almaktadır' dedi.

Programın neden Arap ve İslam Çalışmaları Enstitüsü'nde yer aldığı sorusuna da yanıt veren Selove 'Bu dereceyi Arap ve İslam Araştırmaları Enstitüsü'nde barındırarak, Batı kültürü ve biliminin Arap-İslam dünyasına olan derin borcunu kabul ediyoruz; bu tarih, Batı'nın eşsiz bir şekilde rasyonel olduğuna dair yanlış resmimizi yaratırken silinmiştir' değerlendirmesinde bulundu"

