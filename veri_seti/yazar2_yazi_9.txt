Ali Koç iyi kadro kurdu. 6. senesinde nihayet yönetim kadrolarından, futbolun yönetildiği odalardan-koridorlardan bilgi alımının önemini anladı. TFF'ye son geceye kadar yönetici dahi sokmuyordu ki soktuğu yönetici de etkin pozisyonda değil. Ama en büyük gücü iyi kadro ve "farkındalık" durumu. Uğur Dündar'a verdiği röportajda hem elindeki bilgileri anlattı hem de başka kanıtlı bilgiler olduğunu ima etti.

Galatasaraylı olması önemsiz; fanatik olması mühim olan 'İyi Niyetli Bay Mehmet'in; emir eri hakemlerini odasında ağırlaması skandallarının eskiden değil de şimdilerde ortaya çıkması bu 'farkındalığın' ve artık mızrağın çuvala sığmaması durumundandır. İyice ekşi tat veren TFF Başı'nın hakemleri odasında ne diye inisiye ettiğini bilemeyiz. Tamamen halisane konuşmalar geçse de ayçiçeği gibi yüzünü güneşe dönmeyi seven hakemlerimiz fanatik başkanlarının neyi sevip neyi sevmediğini bilir. Bu güneşi gölgeleyecek bulut, kararlılık ve "ne halt ettiğinizi biliyoruz" farkındalığıdır.

Bunun yolu da güçlü durmaktan geçer. Başkan Ali Koç yine gündemden ve Fenerbahçe'den uzaklaştı. Maça gelmemesi doğru. Ama Ketenci ile bozuştuğunun yayılması yanlış. Samandıra'ya gidip "buradayım" dememesi yanlış. Yurtdışında ilgilenmesi gereken işlerden fırsat bulduğu anda "ben buradayım" mesajı verecek, Samandıra'da basın mensubu arkadaşlara 3 dakikalık hasbıhal edişi manşet vermeyişi yanlış. Başkan çıkıp: "Sezon başından beri her maçımıza dön dolaş aynı hakemlerin atanması gereği Trabzon maçına ya Karaoğlan ya da Zorbay Küçük verilecekti zaten. Karaoğlan'ı Trabzon istemiyordur G.Saray maçından ötürü. Zorbay olsun farketmez. Adana deplasmanına da Atilla'yı verirler ya da Cihan Aydın'ı.. Çünkü bize hep aynılar geliyor. Rakibimize de aynı hakemler veriliyor. Bayern dönüşü onlara yine Kadir Sağlam verirler bence. Önemli olan VAR. Orada yanlışı affetmeyiz" dese misal al sana "farkındayız"ın vücut bulmuş hali olur.. Ama başkan yine sessizleşti. Ketenci ile birlikte Samandıra ziyareti şart. Neden Ketenci olmalı dediğim malum. Alem bu çünkü..

Zayıf görünürsen sahada döverler.. Sonra da "defans tandemi yoktu zaten" derler. Benden uyarması.