Seçimler dolayısıyla hafta içine sarkan fikstürde, Fenerbahçeliler "Allah için bir derbi galibiyeti.." ; Jorge Jesus ve kısmen bazı Fenerbahçeliler tarafından dillendirilen "hala şansımız var" umuduna tutunmak için; Trabzonsporlular için ise "prestij" müsabakasıydı.

Galatasaray da kazanmış şampiyonluk kutlaması için burada Fenerbahçe'in puan kaybını bekliyordu. Bjelica 3'lü savunmasının soluna sağ bek Larssen'i; soluna forvet Visca'yı koyup 5'li blok önünde 4'lü ile deplasman mantığıyla sahaya çıkmıştı. Sol bek görünümlü Luan Peres'in aslen stoperlere destek olarak 3'lü gibi kaldığı, Rossi'nin adeta sol kenar beki gibi oynadığı bir diziliş ile de Fenerbahçe'yi gördük.

Fenerbahçe rakip alana yerleştiği ve presle başladığı ilk dakikaların etkisi ile sıkışık bir oyun anında Arda Güler'in güzel ara pasını önüne çok iyi alıp iyi bir vuruş yapan Batshuayi ile öne geçti. 15. dakikaya kadar Fenerbahçe baskısı vardı ama sonrasında Trabzonspor oyunu dengeledi. Hatta 1-0'dan sonra Hamsik ve Larssen'le 2 ciddi pozisyon bulan ekip misafir takımdı. Lakin devre sonunda Rossi ile iki pozisyon bulan Fenerbahçe, bu oyuncu pas vermesi gereken yerde vurduğu; vurması gereken yerde topu ezdiği için iki pozisyon da hiç oldu.

İkinci yarıda yine bir Trabzon pozisyonu oldu ama Umut Bozok topa gitse gol atacağı yerde kendini yere atınca gol kaçtı. Ardından iki iyi Uğurcan kurtarışı seyrettik. Ama maç boyunca ilk defa ileri çıkan Peres, Uğurcan'ın da kurtaramayacağı köşeye vurup farkı artırdı. Bu golde aslında pek tarzı olmasa da Zajc'ın driplingi; kat eden, top taşıyan merkez orta saha oyuncusunun önemini bir kez daha gösterdi.

Bjelica, daha hücumcuları sokup farkı azaltma planlarını nihayet devreye soktu. Asist yapsa da iyi oynamadığı bir maçta Arda'nın JJ'ye 'el kol yapıp' oyundan çıkmayınca JJ de değişiklikleri erteledi. 71'de başlayan 11 ile devam eden Fenerbahçe, Enner'in 28. sezon golüyle maçı bitirdi. Zaten golden sonra King ile değişti.

Bu sezon ilk kez derbi galibiyeti ile tanışan Fenerbahçe için kırmızı kartsız bitirilen bir maç olması bile önemliydi.

Hem ikincilik için, hem bir derbi galibiyeti adına hem de hayati kupa yarı finali öncesinde moral olması bakımından çok önemli bir 3 puandı. Sezonun maçı haftaya çarşamba Sivas'a karşı. O maça yüksek prim şart. Trabzonspor'un yeniden yapılanma dönemi olduğunun farkındayım ama Bjelica da 2-0'dan önce de daha klas isimleri oyuna sokma zihniyeti olması gerektiğini de kavramalı.