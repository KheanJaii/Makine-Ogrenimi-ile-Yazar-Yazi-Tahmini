ABD, İsrail Hamas krizinde iki önemli oyuncu öne çıkmış durumda:

Bu oyunculardan biri Katar, diğeri Mısır.

Katar'a bakalım:

Hamas'la görüşüyor ama İsrail'le resmi ilişkisi yok.

Mısır'a bakalım:

İsrail'le diplomatik bağı var ama Hamas'la iletişimi yok.

Böyle bir ortamda sorunun çözümü için hem İsrail'le hem Hamas'la görüşebilen lider olarak Erdoğan'a şiddetle ihtiyaç var.

Bunu ben demiyorum.

Bloomberg'den Bobby Ghosn isimli yorumcu diyor.

Hatta Bobby Bey, daha da ileri gidip şöyle diyor:

"Biden doğrudan Erdoğan'a başvurmalı. Erdoğan'dan fırça yemesi gerekiyorsa yemeli. On binlerce insanın hayatını kurtarmak için, aralarında Amerikalıların da bulunduğu rehineleri kurtarmak için ödenecek küçük bir bedel olur bu."

İsrail Hamas olayında öyle bir çıkmaza girildi ki...

En sonunda "Şu işe bir el at" diye Erdoğan'ın kapısını çalacaklar sanırım.

strong class'read-more-detail'Haberin Devamı
Çünkü Ukrayna Rusya krizinde Erdoğan'ın nasıl yapıcı bir rol oynayabildiğini yaşayarak gördüler.

Keşke Erdoğan, "Korkma Sayın Biden. Fırça falan atmam. Yeter ki çözüm olsun" diye bir açıklama yapsa.

BUGÜNLERDE HİÇ SEVMEDİĞİM ŞEYLER

- YÜKSEK yargının kendi arasında kavga etmesi.

- "İnsani duraklama" diye bir şeyden söz edilmesi.

- Kaymakam, öğretmen nobranlığı.

- "Irkçı değilim ama Araplardan nefret ediyorum" sözü.

- Yahudi ile İsrail arasındaki farkın fark edilmemesi.

FENOMEN ÇAKALLIĞI

DAHA düne kadar lüks hayatlarını gözümüze sokan, şatafatlı sofralarından videolar çeken, markalı kıyafetleriyle hava atan fenomenlerin yeni videoları şöyle:

- Yer sofrasında soğan ekmek yiyorlar.

- Pazar malı giysilerle arzı endam ediyorlar.

- Kaldırımları mesken tuttuk videoları çekiyorlar.

Bu muazzam değişimin tek bir nedeni var:

Dilan Polat'ın acı sonunu yaşamamak.

Biz bu fenomen çakallığını çok hafife aldık galiba.



HELAL OLSUN SANA CATE

strong class'read-more-detail'Haberin Devamı
İSRAİL, ABD ve Avrupa öyle bir hava estiriyor ki...

Ateşkes talep etmek, çok büyük bir yiğitlik haline geldi.

Ünlü oyuncu Cate Blanchett, Avrupa Parlamentosu'nda bir konuşma yapmış.

Söylediği şey aman aman bir şey değil.

Gazze için ateşkes istemiş.

Budur. Bu kadardır.

Ama dediğim gibi bugünlerde bunu demek bile bayağı bir yürekli olmayı gerektiriyor.

O yüzden helal olsun Cate.



MÜSLÜM, FADİME

HER 10 yılda bir Türkiye'nin gündemine mutlaka şu iki isim gelir:

Müslüm, Fadime.