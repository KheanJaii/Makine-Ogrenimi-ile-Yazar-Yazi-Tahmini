Türkiye eylül ve ekim aylarında yaşaması ve gezmesi kolaylaşan bir yer çünkü iklimin normalleşmesi yanında kitle turizmi de oldukça hafifliyor. Gezeceğimiz yerler en başında tabii ki Ege ve Akdeniz'dir. Antalya'nın batısı ve Muğla civarı sayısız harabelerle ve romantik görünümlerle kaplı.

Yaz sonu geliyor. Okullar açıldı. Çocuklu aileler geri dönüyor. Üniversiteler ise her zaman olduğu gibi ekim ayı başlarında faaliyete geçecek. Üniversite gençliği için bulunmaz bir zaman. Mali yükü az, hareket kabiliyeti çok yüksek bir gezi düşünebilirler. Türkiye tıpkı İtalya gibidir. Yakın mesafelerde inanılmaz tarihi zenginliklere ve tabiat harikası köşelere el'an rastlanabiliyor. Bunların arasındaki ulaşım da bütün artan fiyatlara rağmen henüz normal ödeme düzeyinde.

YETERİNCE KULLANILMAYANBÜYÜK İMKÂN: MÜZEKART

Bütün ülke sathına yayılan yüzlerce müzemiz Kültür ve Turizm Bakanlığı'na bağlı olduğu için buralara giriş "müzekart" ile neredeyse bedava düzeyde (müzekart tam fiyat 60 Türk Lirası talebelere indirimli fiyat, engelli ve 65 yaş üstü vatandaşlarımıza da ücretsiz). Bu kartla istediğiniz müzeye istediğiniz kadar girebilirsiniz. Üstelik de iyi ve tasdikle hazırlandığı için kimlik yerine geçiyor. Oysa yurttaşlarımız bu olanağı henüz yeterince kullanmıyorlar. Bize müzelerin pahalılığından şikâyet ediyorlar; pahalı değil ucuz bile. Mevcut turist akınını göz önüne alırsak daha da artırılmasını düşünmelisiniz; vatandaşlık imtiyazından yararlanırız. Çünkü Kültür ve Turizm Bakanlığı müzekartı son zamanda çıkan kararname ile Millî Sarayları da içeriyor, hatta bazı özel müzeler de buna katılmaya başladı.

strong class'read-more-detail'Haberin Devamı


Memleketimizin her yerinde pahalı oteller olduğu gibi otellerin şimdi çok şikâyet ettiği özel pansiyonlar da var. Bu pansiyonların kontrol edilmesine evet, fakat son tedbirlerle aşırı vergi uygulanmasına karşı çıkmamız lazım. Mevcut düzen yeterlidir. Türkiye'nin konaklama ihtiyacını mücessem otel bloklarıyla karşılayamayız. Bu tip oteller usulsüz olarak tabiatı tahrip ediyor ve çevre kirliliği yaratıyor. Bunu önlemek için otel yapımına izin vermemek yerine insanlarımızın hesaplı otel, pansiyon tercihini desteklemek durumundayız.

strong class'read-more-detail'Haberin Devamı
Eylül ayında gezeceğimiz yerler en başında tabii ki Ege ve Akdeniz'dir. Antalya'nın batısı ve Muğla civarı sayısız harabelerle ve romantik görünümlerle kaplı. Antalya'nın doğusundan İskenderun'a kadar ise antik dünyanın önemli merkezleri görülür. Henüz Orta Anadolu'nun önemli Hitit merkezi Boğazköy, Alacahöyük, Van civarındaki Urartu merkezleri, Ahdamar gibi Ortaçağ Ermeni katedralleri de iklim bakımından gezmeye müsaittir. Türkiye eylül ve ekim aylarında yaşaması ve gezmesi kolaylaşan bir yer çünkü iklimin normalleşmesi yanında kitle turizmi de oldukça hafifliyor.



İSTANBUL'UN ZENGİNLİĞİNİİSTANBULLU BİLMİYOR

Hiçbir yere gitmezsek bile İstanbul'u ele almalıyız. Suriçi İstanbul'dan başlayalım. Birinci bölge, Unkapanı Köprüsü-Yenikapı arasındaki hattı aşarken rastladığımız eserlerdir. Pammakaristos Fethiye Müzesi, Pertevniyal Camii'nin doğusunda kalan yerler son derece ilginç, Yenikapı'da keşfedilen Theodosius Limanı, Aksaray'daki camiler, Fenari İsabey Camii - eski adıyla Lips Manastırı Kilisesi ve Fatih Semti'nde Kıztaşı'ndan; yani Marsianus Sütunu'ndan başlayan Fatih civarındaki külliye, Atik Ali Paşa Camii gibi yerler, Hırka-i Şerif, sur dibi kalıntıları, Kariye Camii, Yedikule civarı sadece meşhur eski eserleri değil, sokak sokak görülecek eserlerin ve güzelliklerin bulunduğu yerler. Bu sokaklar artık değişiyor. İstanbul'un zenginliğini maalesef çoğu İstanbullu bilmiyor.

strong class'read-more-detail'Haberin Devamı
Geçelim Beyoğlu tarafına; Beyoğlu Caddesi'nin sağında ve solundaki eserleri insanlar gezmeye başladı. Sıcakta zor ama eylül-ekimde nefis semtlerdir. Geçelim Üsküdar'a; hiç değilse iki pazarın içi eşsiz bir yerdir. Boğaz turları cabası. Hızımızı alamadık, Bursa'ya geçtik. Gitmesi kolay gelmesi kolay. Size buradaki bir hafta geçirin de demiyorum, bir gece kaldınız mı iki günde dünyayı görürsünüz. Çanakkale'den başlayarak Akdeniz'e doğru inebilirsiniz.

Bütün bunların hepsi yapılacak şeyler. İllaki Eylül ayında Kapadokya'nın güzelliği anlatılamaz. Gündüzleri sıcak geçse de geceleri püfür püfür esen bir yer. Eylül ve ekim ayları için Kapadokya dinlenilecek bir yerdir. Antep ve Urfa her zaman için bu mevsimde görülmesi gereken yerler. Üstelik bu iki şehir değişiyor.