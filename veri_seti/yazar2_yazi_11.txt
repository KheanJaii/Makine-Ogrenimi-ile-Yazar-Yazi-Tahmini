am 9 senedir kupa alamayan bir camia için en önemli hedef elbette ki şampiyonluktur elbette. Ama bu ülke futbolunda üç kupa kazanabiliyorsun. Bunun biri şampiyonluk diğeri de Türkiye kupası. Bu ikisinden birini alırsanız üçüncü kupa olan Süper Kupa'nın ortaklarından biri oluyorsunuz. Fenerbahçe son 9 senedir taraftarına bir şampiyonluk sevinci yaşatamıyor.

Kupa sevinci de önemlidir; bunu bir türlü idrak edilemediği sezonlar geçirdiler. Hep lig odaklı gittiler ve kupayı önemsemediler. Oysa Türkiye kupası da bir kutlama fırsatıdır. Müzeye bir katkıdır. Uzun süre sonra ilk kez bir futbol finali görülecek. Orada da kupayla dönülürse ve ligde 2. bitirilirse Avrupa'da da son 16 oynandığı hesap edilir; kadro kalitesi de göz önüne alındığında başarılı bir sezon geçirilmiş sayılır. JJ de bunu biliyor. Kupasız ayrılmak istemeyecektir.

Kupayı kazanmak adına en mühim engel zor bir rakip olan Sivas'ı geçmek gerekiyordu. 44. ve 45. dakikalardaki 2 yarım pozisyon hariç Sivas'a hiç pozisyon vermeyen; 3 gol bulup 2 de iyi pozisyonda golleri kaçıran Fenerbahçe, baştan sona üstün oynadığı maçı kazanarak işi gördü. Trabzonspor maçı sonrası uzun süredir görmediğimiz 'rahat' bir galibiyetle daha maçı bitirdiler.

Final çok önemli. Muhtemelen rakip Başakşehir olacak. Oradan alınacak bir kupa ağustosta bize bir Fenerbahçe-Galatasaray Süper Kupa Finali izletecek. "İşte size fırsat, bu sezonu bir kupayla kapatın, diğer bir kupayla da yeni sezonu açın" denebilecek bir durum. Bunun prim karşılıkları da olmalı elbet. Bakalım bu fırsatın ilkini, bu sezonun en önemli maçını, oyuncu grubu ve JJ nasıl değerlendirecek.