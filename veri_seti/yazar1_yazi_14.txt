Millette bir sevinç bir sevinç.

Geçen ay Togg’un satışları, Tesla’nın satışlarını geçmiş.

Togg 4 bin adet otomobil satarken Tesla Y 900 adet satabilmiş.

Elbette Togg’un iç pazarda Tesla’yı ilk kez geçmesi iyi bir haberdir ama bunun Tesla’nın çok umurunda olduğunu zannetmiyorum.

Çünkü Tesla’nın Türkiye’de de satılan modeli Y, 2023 yılında dünyada en çok satan otomobil olmaya doğru ilerliyor.

Eylül sonu itibarıyla Tesla Y dünyada toplam 883 bin 982 adet satarak en çok satılan otomobil oldu; satışlarını 2022’ye oranla yüzde 66 arttırarak, bir önceki yılın lideri Toyota Corolla’yı uzun bir süre sonra tahtından indirdi.

Hedef mahalli lig ise sevinmek serbest.

Hedef şampiyonlar ligi ise daha uzun bir yol var.

İlk hedef ise satıştan çok müşteri memnuniyeti. 

