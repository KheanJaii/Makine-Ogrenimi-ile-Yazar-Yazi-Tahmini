Cumhurbaşkanı Erdoğan'ın açıklamalarından anlıyoruz ki...

Türkiye, İsrail'in Lahey'deki Uluslararası Ceza Mahkemesi'nde yargılanması için elinden geleni yapıyor.

Üç bin avukatla gerekli başvuru yapılmış bile.

Erdoğan, Netanyahu başta olmak üzere suçüstü yakalanan tüm soykırımcıların ceza alması gerektiğini söylüyor.

Bu arada Anadolu Ajansı da bu konuda çok önemli bir çalışma yapmış. Türkçe, Arapça ve İngilizce bir kitap hazırlamışlar. Kitabın adı "Kanıt".

Kitapta Uluslararası Ceza Mahkemesi'nin neleri savaş suçu olarak kabul ettiği maddeler halinde anlatılmış.

Sonra da İsrail'in Gazze'deki vahşetine dair fotoğraflar yayınlanmış. Hangi fotoğrafın, hangi suça karşılık geldiği vurgulanarak...

Serdar Karagöz'ün verdiği bilgiye göre...

strong class'read-more-detail'Haberin Devamı
Fransız bir avukatın öncülüğünde yapılan başvuruda "KANIT" kitabında yer alan fotoğraflar, kanıt olarak sunulacakmış.

Şahane bir çalışma. Önemli bir belge. Somut suçüstü kanıtları. İsrail, her şeyden kaçsa bile bu kitaptan kaçamaz.

İSRAİL ŞU ÜÇ ŞEYİ BAŞARAMIYOR
- BİR: Batı kamuoyunun vicdanlarını susturmayı başaramıyor.

- İKİ: Yaptığı katliamların gizlenip saklanmasını başaramıyor.

- ÜÇ: Propagandayı ve dezenformasyonu başaramıyor.
KEMAL BEY İÇİN GÜNLÜK YAPILACAK İŞLER LİSTESİ
SAAT 7.30: Kalkış. Kahvaltı masasında gazete okuma. Bulmaca çözme.

SAAT 9.30: Bahçede tempolu 45 dakikalık yürüyüş.

SAAT 10.30: Bir hobi bahçesinde ekip biçme.

SAAT 11.30: "Siyasi hatıralarım" adını taşıyan kitabın yazımı.

SAAT 12.30: Kravatlı, takım elbiseli bir öğle yemeği.

SAAT 13.30: Evrak çantasıyla ofise gidiş ve ofiste Bülent Kuşoğlu'ndan günlük siyasi dedikoduları alış.

SAAT 14.30: Özgür Özel'in telefonuna "Ekrem'e dikkat et" diye mesaj atış.

SAAT 15.00: Sinan Aygün'le bol kahkahalı bir telefon görüşmesi.

SAAT 16.00: Ahmet Kaya'dan "Geçmiyor günler" şarkısını dinleyiş.

strong class'read-more-detail'Haberin Devamı
SAAT 17.00: Bir memur alışkanlığıyla ofisteki masayı toplayıp eve gidiş.

SAAT 18.00: Mutfakta akşam yemeğine yardım.

SAAT 19.00: Takım elbiseli, kravatlı akşam yemeği.

SAAT 20.30: Torun sevme saati.