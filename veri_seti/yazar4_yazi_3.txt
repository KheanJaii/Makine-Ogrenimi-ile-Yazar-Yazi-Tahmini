İYİ Parti, İstanbul ve Ankara dahil her şehirde aday çıkaracak.

CHP ile ittifak yapmayacak. Son karar bu.

Bu karar, AK Parti'de bir sevinç havası estirmeli mi

Eğer AK Parti, İYİ Parti'nin CHP'ye verdiği ret cevabının ardından "Yaşasın! Kazanıyoruz! Olay bitmiştir!" havasına girerse fena halde yanılmış olur.

AK Parti'nin zafer havasına girmeden önce şu üç gerçekle yüzleşmesi gerekir:

- BİR: Partilerin tavanda gerçekleştiremedikleri birleşmeyi, seçmen sandıkta gerçekleştirebilir. Nitekim CHP, bunu sağlamaya çalışmakta.

- İKİ: İYİ Parti'nin kısa tarihi, ani karar değişiklikleriyle dopdolu. Yani İYİ Parti, son anda kararını değiştirebilir.

- ÜÇ: AK Parti'nin İstanbul ve Ankara'da çıkaracağı adaylar, çok önemli. Kazanmayı ya da kaybetmeyi esas belirleyecek olan çıkaracağı adaylardır.

strong class'read-more-detail'Haberin Devamı
AK PARTİ İSTANBUL VE ANKARA'DA NASIL ADAYLAR ÇIKARMALI

- CHP, İYİ Parti ve HDP tabanlarında "aman birleşelim" duygusu yaratmayacak adaylar çıkarmalı.

- İsimleri geçtiğinde "hizmet, proje, çalışkanlık" gibi kelimelerin akla geleceği adaylar çıkarmalı.

- Üslubu temiz, imajı zedelenmemiş, herkesi kucaklayacak, ezber bozacak adaylar çıkarmalı.

- CHP, İYİ Parti ve hatta HDP seçmenlerinin de oy verebileceği türden adaylar çıkarmalı.

- Bloklaşma, cepheleşme, kutuplaşma siyasetlerini akla getirmeyecek adaylar çıkarmalı.

- Kent hayatını güzelleştirecek, sosyal projelere ağırlık verecek, verdiği sözleri tutacak adaylar çıkarmalı.

- Yavaş ve İmamoğlu'nun eksiklerine odaklanmayan, kendi yapacaklarını öne çıkaran adaylar çıkarmalı.

- Polemiklere yüz vermeyen, projelere yaslanan, hizmet siyasetini temel alan adaylar çıkarmalı.

